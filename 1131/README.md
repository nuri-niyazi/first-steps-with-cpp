**Условие:**

Програмистът Гошо Тарикатски съхранява "сорсовете" (текстовете) на своите програми в специален сейф. За да го обезопаси срещу крадци, той решил да създаде сложна система за отключване. Тя се задейства от два различни пулта, от които се въвеждат две трицифрени числа. Числата се подават като вход на програма, която генерира кода за сейфа по следния начин. Събира първата цифра на първото число с последната цифра на второто число. Ако резултатът е двуцифрено число, цифрите му се събират отново. Получената цифра се записва като първа за кода. Втората цифра се получава, като по същия начин се обработят вторите цифри на двете числа. След сумирането на последната цифра на първото число и първата цифра на второто, по посочената схема, се получава третата цифра на кода. Гошо е много добър програмист, но е затрупан от поръчки, затова възлага на вас написването на програма **KASA.CPP**, която получава от клавиатурата две трицифрени числа, след което извежда на екрана получения по горната схема код, който също е трицифрено число.

**Вход #1:**

	492 851

**Изход #1:**

	551