**Условие:**

Всеки ден, по време на учебните часове, Мартин и Иван тайно играят на "Бикове и крави". Мартин си измисля четирицифрено число **A**, а Иван се опитва да го познае като предлага свое четирицифрено число **B**. Цифрите в числата не могат да се повтарят и първата цифра не може да е нула. Когато числото на Иван съдържа цифра, която се намира на една и съща позиция в **A** и в **B**, Мартин му казва, че има "бик". Когато цифра от числото **B** се съдържа в **A**, но не е на същата позиция, Мартин му казва, че има "крава". Целта е, Иван да познае числото на Мартин с минимален брой предположения. След това си разменят ролите и играта започва отначало. Победител е този от двамата, който е познал числото на другия с по-малък брой предположения. Двамата не искат учителката им да разбере, че играят в час по математика. Необходима им е програма, която да намира броя на биковете и броя на кравите на две четирицифрени числа, за да играят с компютър в час по информационни технологии. Помогнете им. Напишете програма **BULLCOW.CPP**, която прочита от клавиатурата две четирицифрени числа и извежда на екрана броя на "биковете" и броя на "кравите", разделени с един интервал.

**Вход #1:**

	1234 3245

**Изход #1:**

	1 2

**Вход #2:**

	3056 7841

**Изход #2:**

	0 0
	