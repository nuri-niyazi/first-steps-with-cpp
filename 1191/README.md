**Условие:**

Един ден Пешо намерил в училищния двор три прави пръчки и решил да направи от тях триъгълник така, че пръчките да са страни на триъгълника, но не успял. Когато се прибрал в къщи, разказал случката на баща си и той му обяснил, че не от всеки три отсечки може да се образува триъгълник. Трябва дължината на всяка от отсечките да е по-малка от сбора на дължините на другите две. Напишете програма **TRIANG.CPP**, която прочита от клавиатурата дължините на три отсечки и извежда на екрана думата **No**, ако не може да се направи триъгълник със страни тези отсечки. Ако може да се направи триъгълник - да изведе периметъра на триъгълника и числото 1, ако е равностранен, 2 - ако е равнобедрен и 3 - ако е разностранен. Двете числа се извеждат на един ред, разделени с интервал.

**Вход #1:**

	5 16 3

**Изход #1:**

	No

**Вход #2:**

	3 4 5

**Изход #2:**

	12 3

**Вход #3:**

	10 10 10

**Изход #3:**

	30 1
	
**Вход #4:**

	12 4 12

**Изход #4:**

	28 2