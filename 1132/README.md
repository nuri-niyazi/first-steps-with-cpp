**Условие:**

Помните ли как помогнахте с програма на училището в село Каръшко да разреши проблема със счупеното стъкло на един от прозорците в стаята на IV клас. За съжаление, случват се и по-лоши работи. Сега две стъкла са счупени и, разбира се, пак няма нито виновник, нито свидетел на случилото се. Едното от стъклата е с размери **a** на **b**, а другото - с размери **c** на **d**. Ръководството на училището отново изпратило прислужника на тавана да потърси парчета стъкла, с които да могат да се заменят счупените. Този път се оказало, че на тавана има две правоъгълни парчета с размери **u** на **v** и **x** на **y**. На прислужника никак не му се иска да развали и двете парчета, а по-скоро да опита да поправи счупените прозорци, като използва само едно от двете. Всички знаем, че той не е много силен по математиката и едва ли ще може сам да реши кое от намерените парчета ще е достатъчно да се подменят и двете счупени стъкла. Ще се наложи да му помогнете като напишете програма **JAMS2.CPP**, която прочита от клавиатурата първо целите положителни числа **a**, **b**, **c** и **d**, после целите положителни числа **u**, **v**, **x** и **y**, и извежда на екрана: **Yes Yes**, ако всяко от двете парчета е достатъчно да се заменят двете счупени стъкла; **Yes No**, ако първото е достатъчно, а второто - не; **No Yes**, ако второто е достатъчно, но първото - не; **No No**, ако нито едно от двете не е достатъчно.

**Вход #1:**

	2 4 3 5 4 7 10 6

**Изход #1:**

	Yes Yes

**Вход #2:**

	2 4 3 5 4 7 10 2

**Изход #2:**

	Yes No

**Вход #3:**

	2 4 3 5 4 5 100 2

**Изход #3:**

	No No	