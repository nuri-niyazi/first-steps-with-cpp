**Условие:**

Виктор има **N** летвички (2 <= **N** <= 100) и се пита какви са дължините на най-дългата и най-късата летвичка. За целта решил да използва линийка с дължина 100 см, на която са нанесени деления през 1 см. Оказало се, че дължините на всички летвички са цели числа не надминаващи 100. Виктор обича да си създава трудности и вместо да измерва дължините, започвайки от началото на линийката, поставял единия край на летвичката на произволно деление на линийката и си записвал мястото на двата й края. При това даже не подреждал двете числа по един и същ начин. Сега ще му трябва програма **RULER.CPP**, която да намери най-голямата и най-малката дължина. Програмата трябва да въвежда данните от клавиатурата. На първия ред ще бъде зададено числото **N**, а на всеки от следващите **N** реда по една двойка цели числа, разделени с интервал - мястото на краищата на една от летвичките върху линийката. Програмата трябва да изведе на един ред, разделени с интервал, дължините на най-голямата и най-малката летвичка.

**Вход #1:**

	5
	3 9
	8 12
	15 6
	10 19
	0 25

**Изход #1:**

	25 4