**Условие:**

Първият учебен час във всяко училище започва в точно определено време (час и минути). Учениците трябва да са в клас 5 минути преди това. Виктор е любопитен и иска да знае дали ще закъснее за училище, ако майка му го събуди в зададен час и минути. Той знае за колко минути прави сутрешния си тоалет, колко минути закусва, колко минути приготвя чантата си и, че отива до училище за четири пъти повече време от сумарното време за сутрешен тоалет и приготвяне на чантата. Помогнете му да бъде точен. Напишете програма **EXACT.CPP**, която да определи дали Виктор ще закъснее за училище. Програмата трябва да въвежда седем числа - часът и минутите на започване на учебните занятия, часът и минутите, когато майката на Виктор го събужда, необходимия брой минути за сутрешния тоалет на Виктор, необходимия брой минути за закуска и необходимия брой минути за подготовка на чантата. Всички минути във входните данни са цели числа от 0 до 59. Програмата трябва да изведе **Yes**, ако при така зададените времена Виктор ще закъснее за училище и **No**, ако няма да закъснее.

**Вход #1:**

	8 0 6 30 7 10 2

**Изход #1:**

	No

**Вход #2:**

	8 0 7 0 10 7 2

**Изход #2:**

	Yes