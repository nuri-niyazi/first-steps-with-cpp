**Условие:**

Три манекенки - **a**, **b** и **c** се явяват на конкурс за красота и се оценяват по два критерия. Да се напише програма **MAN.CPP**, която определя коя от манекенките е спечелила първо място по следния начин: първо се събират точките по двата критерия. Менекенката с най-голям сбор се класира на първо място. Ако се получи, че някои от менекенките са с равен брой точки, по-напред се класира тази от тях, която има повече точки по първия критерий. Ако отново има манекенки с равен брой точки, първа се класира тази от тях, която е излязла по-рано да дефилира на подиума. (Манекенките винаги излизат да дефилират на подиума в реда **a**, **b**, **c**). От клавиатурата се въвеждат три двойки цели числа (не по-големи от 1000). Първата двойка числа са оценките, съответно по първия и втория критерий на първата менекенка. Втората двойка числа са оценките, съответно по първия и втория критерий на втората манекенка, а третите две - на третата манекенка. На екрана се извежда буквата **A**, ако победителка е първата манекенка, буквата **B**, ако победителка е втората манекенка, или буквата **C**, ако на първо място е класирана третата манекенка.

**Вход #1:**

	5 6 7 4 5 3

**Изход #1:**

	B

**Вход #2:**

	9 6 13 2 13 2

**Изход #2:**

	B