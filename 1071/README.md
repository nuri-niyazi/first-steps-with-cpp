**Условие:**

Кучетата и котките живеят по-кратко от нас, хората, но и техния живот преминава през различни фази - бебе, дете, тийнеджър, средна възраст и старост... Интересно би било да знаем на колко човешки години се равнява възрастта на нашите домашни любимци. Много хора смятат, че правилото 1 кучешка-котешка година е равна на 7 човешки дава точни резултати. Това, за съжаление, е погрешно и неточно изчисление... Например, повечето животни могат да имат малки на 1 година, докато е трудно да си представим 7-годишно дете да бъде родител... Всъщност, първата година се равнява на 15 човешки. Втората се равнява на 9 човешки. Всяка кучешко-котешка година от 3 до 18 се равнява на 4 години, а над 18 - на 3 години... Така, например, ако 19-годишен домашен любимец беше човек, той щеше да е на 15+9+4+4+4+4+4+4+4+4+4+4+4+4+4+4+4+4+3 = 91 човешки години. Напишете програма **DOGGY.CPP**, която по зададена възраст на домашен любимец да изчислява човешката му възраст. От клавиатурата се въвежда едно цяло число от 0 до 25 - реалната възраст на домашния любимец. На екрана се извежда едно единствено цяло число - човешката възраст на домашния любимец.

**Вход #1:**

	3

**Изход #1:**

	28

**Вход #2:**

	19

**Изход #2:**

	91