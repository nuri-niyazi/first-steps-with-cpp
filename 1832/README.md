**Условие:**

Всеки билет в градския транспорт има уникален 5-цифрен номер (от 00000 до 99999). Щастлив билет ще наричаме такъв, на който сумата от първите две цифри, третата цифра и сумата на последните две цифри са равни. Например, 34752 е щастлив билет, защото 3+4=7=5+2. Напишете програма **TICKETS.CPP**, която извежда броя на всички щастливи билети в предварително зададен интервал от номера. Програмата трябва да въведе, от един ред на клавиатурата, два петцифрени номера на билети **A** и **B** (00000 <= **A** <= **B** <= 99999), разделени с интервал. На екрана се извежда броят на всички щастливи билети, номерата на които са между **A** и **B** включително.

**Вход #1:**

	09990 11500

**Изход #1:**

	6