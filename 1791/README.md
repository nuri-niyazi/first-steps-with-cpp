**Условие:**

Нашият приятел Умко много се страхува от контролните по информатика. Той разбрал, че условията на задачите се съхраняват на училищен компютър, защитен с парола. Паролата е четирицифрена и се получава от цяло положително число **N** по следния начин:
	- Първата цифра на паролата е броят на четните цифри на числото **N**.
	- Втората цифра е сумата от четните цифри на даденото число. Ако резултатът не е едноцифрено число, цифрите на сумата се събират, за да се получи едноцифрено число.
	- Третата цифра е сумата от нечетните цифри на даденото число. Ако резултатът не е едноцифрено число, цифрите на сумата се събират, за да се получи едноцифрено число.
	- Четвъртата цифра се получава като разлика от най-голямата и най-малката цифра на числото.
Напишете програма **PASSWD.CPP**, която въвежда от стандартния вход числото **N** (1 <= **N** <= 999999999) и извежда на стандартния изход получената по описания начин парола.

**Вход #1:**

	524318

**Изход #1:**

	3597