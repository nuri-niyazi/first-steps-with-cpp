**Условие:**

Дадени са две еднакви непрозрачни измервателни линийки с дължина **l** милиметра, с деления на всеки милиметър. По дължината на всяка линийка са пробити по няколко малки дупки, като дупките са на еднакво разстояние от долния ръб на линийките. Дупките започват от нулевото деление и след това са разположени така, че разстоянието между всеки две съседни дупки е равно на **m** милиметра за едната линийка и на **n** милиметра за другата. Считаме, че дупки са пробити и на крайните (отбелязващи **l** мм) деления на линийките, ако там се пада да се пробие дупка, съгласно казаното по-горе. Напишете програма **LIN.CPP**, която въвежда от клавиатурата целите положителни **m**, **n** и **l**, (**m** < 50, **n** < 50, **l** <= 5000) и извежда на екрана броя на дупките на двете линийки, през които може да се гледа, след като двете линийки се поставят точно една над друга.

**Вход #1:**

	1 2 4

**Изход #1:**

	3

